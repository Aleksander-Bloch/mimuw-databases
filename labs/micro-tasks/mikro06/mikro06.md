Stwórz pojęciowy model danych dla następującej sytuacji. Na doroczną konferencję naukową zgłaszane są prace z różnych dziedzin informatyki (np. bazy danych, systemy operacyjne, algorytmy, logika, itp.). Prace mogą mieć wielu autorów, autorzy mogą zgłosić wiele prac. Każda zgłoszona praca jest przydzielana do oceny trzem różnym członkom komitetu programowego (zmieniającego się co roku). Przydzielony do pracy członek komitetu programowego może pracę ocenić sam, lub poprosić o ocenę dowolnego autora, którego praca została przyjęta na którąś z wcześniejszych edycji konferencji. Ocena obejmuje słowny opis i punktację w skali od -3 do +3. Komitet programowy wybiera 50 najlepszych prac w oparciu o uzyskane oceny, przy czym nie muszą to być prace o najwyższej średniej liczbie uzyskanych punktów. Nikt nie może oceniać swojej własnej pracy. 
